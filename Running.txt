8 жовтня в столиці України пройде спортивна подія, на яку з нетерпінням чекають тисячі людей - Київський марафон. До забігу готуються як професійні спортсмени, так і аматори неспішних ранкових пробіжок. Дехто буде бігти цілими сім'ями, хтось - заради благодійної мети. Але всіх цих людей об'єднає біг

Широко відомий той факт, що біг має позитивний впливає на здоров'я, фізичну форму і психологічний стан людини. Незважаючи на те, що бігати дійсно не так просто, як може здатися на перший погляд, формування корисної звички регулярно бігати дозволяє поліпшити здоров'я, зовнішній вигляд і настрій.

Перед наймасовішою біговою подією осені НВ STYLE називає кілька вражаючих позитивних властивостей бігу на весь організм людини.

Ви відчуєте себе краще
Незалежно від того, наскільки добре ви почуваєтеся зараз, біг гарантовано дозволить відчути себе ще краще. Ейфорія бігуна, як називають позитивні емоції після бігу, з'являється завдяки виробленню гормонів щастя - ендорфінів і ендоканнабиноїдів. Під час одного з досліджень, результати якого були опубліковані в журналі Medicine & Science in Sports & Exercise, фахівці визначили, що навіть мінімальна кількість фізичних навантажень, таких як 30 хвилин ходьби, здатна вплинути на настрій і навіть при регулярних заняттях позбавитися затяжної депресії.

Бігайте самі, бігайте в компанії

Бігайте наодинці, бігайте в компанії. Так чи інакше, біг допоможе позбутися депресії

У вас підвищиться самооцінка
Вченими доведено, що люди, які регулярно бігають в оточенні мальовничих краєвидів на природі, показували значно вищу самооцінку та впевненість у собі порівняно з тими, хто не бігав взагалі. Психологами також доведено, що у фізично тренованих людей самооцінка набагато вища, ніж у тих, хто не займається спортом.

Ви матимете кращий вигляд
Широко відомо, що біг є чудовим способом спалювання зайвого жиру і формування красивої фігури. Для спалювання максимальної кількості калорій та перебудови організму для подальшого прискорення обмінних процесів в організмі необхідно пам'ятати про особливості бігу – низька швидкість, мале початкове навантаження, максимальна регулярність, аж до щоденної і проста техніка.

Вважається, що саме біг – найкращий вид навантаження для схуднення і безліч досліджень на цю тему довели ефективність бігу для схуднення. Однак мова йде виключно про регулярний біг.

Ваше обличчя засяє здоров'ям
Вірите чи ні, але біг позитивним чином впливає і на стан шкіри. За рахунок активного потовиділення з організму виводяться токсини, пори шкіри розкриваються, посилюється струм лімфи – все це призводить до значного поліпшення кольору і стану шкіри, зникнення целюліту і висипань.

Ви поліпшите свою поставу
Біг допоможе виробити гарну поставу. Фахівці рекомендують бігати, тримаючи спину рівною, підборіддя піднятим, не сутулитися. Завдяки сформованій звичці і регулярним заняттям вдасться досягти гордої постави і, як результат, впевненого погляду, адже недарма вважається, що постава безпосередньо пов'язана з упевненістю в собі і є ознакою сили і здоров'я.

Біг дпооможе вам укріпити сустави та наростити кісткову масу

Біг допоможе вам зміцнити суглоби і наростити кісткову масу © Pixabay

Ви зміцните коліна і суглоби
Існує міф, що біг пошкоджує ноги і коліна, але це не зовсім так. Насправді біг збільшує кісткову масу і навіть зменшує вікову втрату кісткової маси. Результати тривалих досліджень американських вчених з Бостонського університету не свідчать про те, що біг створює ризики для колін, а, радше, навпаки дозволяє поліпшити здоров'я колін.

Ви знизите ризик виникнення раку
В американському науковому журналі Journal of Nutrition був опублікований огляд результатів 170 епідеміологічних досліджень, які свідчать про те, що регулярні заняття спортом знижують ризик виникнення певних видів раку. Крім того, біг підвищує якість життя онкохворих, які проходять хіміотерапію.

Ваше серце зміцніє
Помірні фізичні навантаження можуть принести користь здоров'ю серця завдяки зниженню рівня поганого холестерину і збільшенню рівня хорошого холестерину. Біг також допомагає знизити артеріальний тиск і поліпшує роботу серця.

Тим, хто вже страждає серцево-судинними захворюваннями, медики рекомендують бігати помірно і небагато, завдяки чому вдасться уповільнити розвиток хвороб серця.

Ваш сон покращиться
Людям, що страждають безсонням, настійно рекомендують замінити снодійні пігулки на регулярний біг. Численні дослідження доводять, що регулярні пробіжки впливають не тільки на розв'язання проблем з засинанням, але й на якість і кількість сну.

Ви будете більш продуктивними на роботі
Одне з досліджень фахівців показало, що біг підвищує розумові здібності, витривалість і допомагає залишатися сфокусованим. Так, під час експерименту за участю офісних працівників з Великобританії вдалося встановити, що в дні, коли учасники дослідження бігали вранці, вони були більш продуктивні на роботі порівняно з тими днями, коли не піддавалися фізичним навантаженням.
